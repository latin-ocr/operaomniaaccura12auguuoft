 

ENARRATIO IN PsALMUM CXXIV. 75

autem aliquando intuendo et nimis attendendo, etiam illi
qui Deum colunt, fluctuant et nutant, quasi perierit mer-
ces eorum quare Deum colunt, cum se vident in labori-
bus , in egestate , in :erumna , in morbo , in dolore, in
aliqua necessitate, et vident alios habere sanitatem corpo-
ris, abundare temporalibus, incolumitate suorum gaudere,
nitore honorum florere eos qui non solum Deum non co-
lunt, sed et omnibus hominibus adversantur, attendentes
eos , nutant, et dicunt apud se quod aperte scriptum est
in quodam Psalmo: «Quomodo scivit Deus, etsi est scien-
» tia in Altissimo Ρ Ecce ipsi peccatores et abundantes in
» saeculo obtinuerunt divitias. » Et sequitur: «Numquid
» vane justificavi cor meum , et lavi in innocentibus ma-
» nus meas ¹ Ρ » Numquid forte vanus fui, qui volui juste
vivere , et innocenter inter homines conversari, quando

“ scio eos qui nolunt servare innocentiam, habere tantam
’ felicitatem ‚ et insultare justis per iniquitatem felices Ρ

II. Sed quis illud dixit ibi in Psalmo? Cujus nondum
erat rectum cor. Sic enim coepit iste Psalmus, de quo

Ι modo testimonium dedimus , non iste quem consideran-
; dum et tractandum modo suscepimus, sed ubi dictum est:
« Quomodo scivit Deus , etsi est scientia in ‘Altissimoi‘
ζ » Ecce ipsi peccatores et abundantes in saeculo obtinue-

» r'unt divitias. Numquid vane justificavi cor meum, et
» lavi in innocentibus manus meas? » Ille ergo Psalmus,
ubi videtis quia periclitatur anima , ubi videtis, quia nu-
tant pedes ‚ sic coepit : « Quam bonus Deus Israel rectis
» corde? Mei autem, inquit, pene commoti sunt pedes ,
» paulo minus effusi sunt gressus mei. » Quare? «Quia
» zelavi in peccatoribus , pacem peccatorum intuens ². »
Inde ergo dixit commotos pedes suos et pene effusos gres-
sus , lapsu ad ruinam a Deo , quia intuitus est et inspexit

¹ Psal. Lxxu, 12, 13. — ²1bid. 1-13.

