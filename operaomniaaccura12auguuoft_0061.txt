ENARRATIO m PsALMUM cxxrt. 51

dominorum suorum, nisi qui jubentur caedi? « Oculi
» nostri ad Dominum Deum nostrum, quoadusque mi-
» screatus nostri. Quomodo? Sicut oculi servorum in ma-.
» nus dominorum suorum, et sicut oculi ancillae in ma=
» nus dominae suae.» Ergo et illi et illae, quoadusque
misereatur vel dominus vel domina. Fac ergo aliquem
dominum jussisse servum caedi ε vapulat servus, sentit
plagarum dolores3 attendit ad manus domini sui, quoad-
usque dicat : Parce. Manum enim, ipsam potestatem hic
dicit. Ergo quid dicimus, fratres? ,lussit nos caedi Domi-
nus noster, ct Domina nostra sapientia Dei jussit nos
eaedi : et in hac vita vapulamus, et tota ista vita mortalis
plaga nostra est. Audi vocem Psalmi : « Pro 'iniquitate
» erudisti hominem, et tabescere fecisti sicut araneam
» animam meam ¹. » Attendite, fratres, quam tabida est
aranea, ut levi tactu conquassetur et moriatur. Et ne
quasi carnem solam infirmitate mortalitatis putaremus
nos habere tabidam ‚ non dixit : « Tabescere me fecisti3»
ne secundum carnem intelligeremus : sed ait, « Tabescere
» fecisti sicut araneam animam meam. » Nihil enim in-
firmius anima nostra posita in mediis tentationibus saeeuli,
in mediis gemitibus et parturitionibus molestiarum3 nihil
ea infirmius donec haereat soliditati coelesti, et sit in tem-
plo Dei, unde jam non eadat ι quia primo ut veniret ad
hanc infirmitatem et tabificationem, sicut aranea infirma
facta est, et de paradiso expulsa est. Tunc jussus est servus
caedi. Fratres mei ‚ videte ex quo vapulamus. In omnibus
qui ab initio generis humani nati sunt, in omnibus qui
nunc sunt, in omnibus qui postea nascentur, Adam va-
pulat. Vapulat Adam ‚ id est , genus humanum ε et multi
sic obduruerunt-‚- ut nec plagas suas sentiant. Qui vero ex
ipso genere filii facti suntheceperunt sensum doloris:

¹ Psal. xxxvm, 12.

ᾖ. ’,ζ

