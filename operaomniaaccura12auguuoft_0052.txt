42 s. Aucus-nm Episcom

derent unitatem. Ego, inquit, « Loquebar pacem de te ι»
Sed quare? « Propter fratres meos etpropinquos meos ε»
non propter honorem meum , non propter pecuniam
meam, non propter vitam meam : nam ‚ « Mihi vivere
» Christus est, et mori lucrum.» Sed⁷ « Loquebar pacem
» de te , propter fratres meos et propinquos meos. » Nam
cupiebat ipse « Dissolvi, et esse cum Christo.» et qui ista
praedicaret propinquis et fratribus , « Manere ‚ inquit , in
» carne necessarium propter vos¹. Propter fratres meos
» et propinquos meos ‚ loquebar autem pacem de te. »

XIV. «Propter domum Domini Dei mei, quaesivi bona
» tibi2, » Non propter me quaesivi hona ε nam non tibi
quaererem, sed mihi3 ideo nec ego haberem, quia non
tibi quaererem : sed « Propter domum Domini Dei mei, »
propter Ecclesiam ‚ propter sanctos ‚ propter peregrinos ‚
propter inopes, ut ascendant3 quia dicimus eis : In do-
mum Domini ibimus : « Propter ipsam domum Domini
» Dei mei, quaesivi bona tibi. » Haec ‚ fratres , prolixiora
et necessaria carpite, manducate ‚ bibite , convalescite ‚
currite ‚ apprehendite.

¹ Philip. 1, ’λι-24, - ² Psal. cxxi, 9.

 

 

 

