   
 
 
    
   
   
   
  
 
 
 
 
 
 
 
 
 
   

ENARRATIO m PsALMUM CXL. 377

dicere, donec comparentur petrae. Propterea si inventus
suerit aliquis eorum hoc dixisse , quod dixit et Christus 3
gratulamur illi, non sequimur illum. Sed prior fuit ille
quam Christus. Si quis vera loquitur , prior est quam ipsa
veritas? Ο homo attende Christum , non quando ad te ve-
nerit, sed quando te fecerit. Potest et aegrotus dicere, Sed
prius ego cecidi in lectum , quam medicus ad mc venis-
set. Utique ideo ille posterior venit, quia tu prius cecidisti.

XX. Videte itaque textum Psalmi, «Adhuc et oratio mea
» in beneplacitis eorum. » Sed erunt multi qui contradi-
cant. « Absorpti sunt juxta petram judices eorum. » Quid
ergo erit? « Audient verba mea, quoniam praevaluerunt. »
Praevaluerunt verba mea verbis eorum. Dicta sunt ab eis
quaedam diserte, seda me vera. Aliud est laudare loqua-
cem, aliud laudare veracem. « Audientverba mea, quo-
» niam praevaluerunt. » Unde praevaluerunt? Quis eorum
comprehensus est in sacrificio, cum his legibus ista prohi-
berentur, et non negavit? Quis eorum comprehensus est
adorare idolum, et non clamavit, Non feci, et timuit ne
convinceretur? Tales ministros diabolus habebat. Unde au-
tem praevaluerunt verba Domini? « Ecce ego mitto vos si-
''. cut agnos in medio luporum. Nolite timere eos qui oc-
» cidunt corpus , animam autem non possunt occidere,
η sed eum timete, qui et corpus et animam potest mittere
υ in gehennan ignis1.» Dedit timorem, subjecit spem,
inflammavit charitatem. Nolite, inquit, timere mortem.
Mortem timetis? Prior morior. Ne vel capillus vester pe-
reat, formidatis? Prior integer in carne resurgo. Merito
iudistis verba ejus, quoniam praevaluerunt. Dicebant et
Jccidebantur, cadebant et stabant. Et quid est factum de
:ot mortibus Martyrum, nisi ut ipsa verba praevalerent,
:t tanquam irrigata terra sanguine testium Christi, pullu-
ἵ Matth. x, 16 et 28.

