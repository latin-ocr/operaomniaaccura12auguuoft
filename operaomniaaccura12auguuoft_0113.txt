ENAnRAno m rsAmwa cxxv. 103

attendere, sed attendite indigentes circa vos, Sed quia
cum laboribus et {erumnis fiunt ista in ista vita, nolite dc-
fieere. In lacrymis seminatis , in gaudio metetis. Quid
enim, fratres mei? Ipse agricola quando procedit cum
aratro, et portat semen, nonne aliquando frigidus est ven-
tus ‚ et imber deterret? Attendit coelum, videt triste, tre-
mit frigore, et tamen procedit, et seminat. Timet enim
ne cum tristem diem attendit et expectat diem laetum,
tempus transeat , et non inveniat quod metat. Nolite dif-
ferre, fratres mei 3 seminate in hyeme , seminate bona
opera et cum ploratis 3 quia , « Qui seminant in lacrymis,
» in gaudio metent. » Mittunt semina sua, bonam volun-
tatem et bona opera.

XIV. « Euntes ibant, et flebant , mittentes semina
» sua 1. n Quare flebant? Quia inter miseros erant, et mi-
seri erant. Melius est , fratres mei, ut nullus sit miser,
quam ut tu facias misericordiam. Qui enim ut faciat mise-
ricordiam optat esse miseros , crudelem habet misericor-
diam-z quomodo si medicus, ut exerceret artem suam, op-
taret esse multos aegrotos, crudelis medicina esset. Melius
est ut omnes sani sint, quam ut exerceatur ars medici.
Melius est ergo ut omnes beati regnent in illa patria, quam
ut sint quibus impendatur misericordia. Tamen quandiu
sunt quibus impendatur, non deficiamus in ista aerumna
mittere semina. Etsi cum fletu seminamUS‚ tamen cum
gaudio metemus. ln illa enim resurrectione mortuorum
recipiet quisquc manipulos suos, id est, fructum seminis,
coronam gaudiorum et exultationis. Tunc erit triumphus
laetantium et ipsi morti insultantium , in qua gemebatur.
Tunc dicent morti 2 « Ubi est, mors ‚ contentio tua? Ubi
» est mors, aculeus tuus'2 ?» Sed quare jam gaudent? Quia
« Portant manipulos suos.» Quia, ι( Euntes ibant , ct sse-

1 Psal. cxxv, 6. -— ² 1 Cor, xv, 55.

